\chapter{Aktuální situace v oblasti Internetu věcí}
\label{ch:principy-iot}
Internet věcí lze z~odborného hlediska klasifikovat jako síť fyzických zařízení komunikujících mezi sebou.
Primárním obsahem zpráv jsou hodnoty získané v~koncových zařízeních a příkazy pro jejich interakci se světem.
Data pro síť získává zařízení z~okolního prostředí pomocí senzorů (nejčastěji neelektrických) veličin, přímé
uživatelské vstupy pomocí mechanických ovládacích prvků (tlačítka, přepínače, spínače), výstupy systému mohou být
realizovány pomocí zobrazovacích jednotek, signalizačních světel či reproduktorů, stejně tak jako pomocí motorů,
elektrických relé či krokových motorů.

Existuje několik hlavních motivací pro zavedení Internetu věcí.
Tou první je možnost globální automatizace procesů okolo nás -- chytré domácnosti či chytré podniky.
Díky snadno získatelným datům pro metriky je možné je vyhodnocovat v~reálném čase a rozhodovat na základě nich bez
přítomnosti interakce od člověka.

\subsubsection{Základní rozdělení Internetu věcí}
Systémy pro Internet věcí lze v~zásadě rozdělit dle vnitřní struktury na centralizované a decentralizované --
sítě centralizovaných systémů obsahují centrální prvek řídící okolní zařízení a nejčastěji i distribuující data mezi
nimi.
Decentralizované sítě jsou poté složeny pouze z~množiny rovnocenných zařízení, u~kterých dochází výhradně ke komunikaci
mezi samotnými uzly bez dodatečného prostředníka.
Porovnání základních vlastností těchto dvou konceptů lze nalézt v~tabulce~\ref{table:iot-types}.

\begin{table}
    \centering
    \caption{Srovnání vlastností základních koncepcí systému Internetu věcí~\cite{IoTDecentralization}.}
    \begin{tabularx}{\textwidth}{@{}rrr@{}}
        \toprule
        & \textbf{centralizovaný} & \textbf{decentralizovaný} \\
        \midrule
        vliv selhání uzlu na síť & v~případě centrálního uzlu fatální & absence pouze konkrétního uzlu \\
        \midrule
        bezpečnost dat sítě & závislá na bezpečnosti centrálního uzlu & v~případě použití blockchainu
        velmi vysoká~\cite{IoTeX} \\
        \midrule
        zdroj pravdy v~síti & centrální uzel & bez jednotného zdroje \\
        \midrule
        konfigurace uzlů & z~centrálního uzlu principem \uv{master-slave} & specifická pouze pro dotčené uzly \\
        \midrule
        odolnost proti ztrátě dat & nižší vinou jednotného úložiště & vyšší v~případě dat uložených v~uzlech \\
        \bottomrule
    \end{tabularx}
    \label{table:iot-types}
\end{table}

\missingfigure{centralizovany vs decentralizovany system}

T
\begin{figure}%
    \centering
    \subfloat[Centralizovaný systém IoT lze označit za graf typu hvězda -- výpadek jakéhokoliv komunikačního spoje má
    za následek odpojení dotčeného uzlu od uzlu centrálního.]%
    {{\includegraphics[valign=t,width=.47\textwidth]{figures/iot-system-centralized.pdf}}}%
    \hfill
    \subfloat[Síť decentralizovaného systému IoT je obecným grafem -- výpadek komunikačního spoje nemusí mít za
    následek rozdělení grafu na TODO]%
    {{\includegraphics[valign=t,width=.47\textwidth]{figures/iot-system-decentralized.pdf}}}%

    \caption{%
    Schémata pro centralizovaný a decentralizovaný systém IoT -- na diagramech jsou naznačeny situace při
    selhání jedné či více komunikačních linek.
    }
\end{figure}



\subsection*{Bezpečnost systémů}
\todo{bezpečenost na urovni uzlu, na urovni komunikace, na urovni centralniho uzlu, na urovni řízení}


\section{Existující řešení}\label{sec:existujici-reseni}

Na realizaci systémů IoT se v~dnešní době zaměřuje mnoho firem, stejně tak existuje několik variant s~otevřeným kódem.
Často se jedná o~kombinaci obou potřebných stránek pro provoz -- tedy, k~hardwarovému řešení je poskytnuto i řešení
softwarové, ale existují i pouze jednostranné nástroje.
Dále budou představeni největší hráči na poli jak komerční sféry, tak sféry otevřeného zdrojového kódu.
% \todo{citace https://chytrydumsvepomoci.cz/blog/vyber-systemu-pro-inteligentni-dum}

\subsection{OpenHAB -- open Home Automation Bus}\label{subsec:openhab}
Nástroj OpenHAB je zástupcem softwarového řešení s~otevřeným zdrojovým kódem v~programovacím jazyce Java.
Díky tomu jej lze spustit prakticky na všech dostupných hardwarových řešeních\footnote{Jazyk Java pro svůj běh
používá Java Virtual Machine (JVM), což je běhové prostředí pro tento jazyk, a které je schopno běhu na zařízeních
založených nad architekturami \textit{x86}, \textit{x86\_64}, \textit{ARM} a dalšími -- podpora architektury
\textit{ARM} je významná vzhledem k~populárnímu mikropočítači Raspberry Pi.}.
Toto řešení nabízí možnost kompletní konfigurace serveru pro řízení IoT, jednotlivé uzly sítě mohou být k~serveru
připojeny jak po síti Internet, tak lokálně např. pomocí rozhraní USB -- k~rozšíření je dostupná obsáhlá
knihovna přídavných modulů.
Nástroj OpenHAB je primárně založen na sestavení uživatelského rozhraní pro ovládání systému, ve kterém uživatel ovládá
připojená zařízení na základě pravidel, které mohou být nakonfigurována staticky či dynamicky pomocí dostupného
skriptování.

\subsection{Loxone -- Loxone Smart Home}\label{subsec:loxone}
Platforma Loxone je otevřený, avšak komerční systém, nabízející jak hardwarové řešení, tak odpovídající softwarové
řešení --
jádrem systému je miniserver s~proprietárním programovou výbavou, která zajišťuje obsluhu pro karty \uv{Loxone
extension}, jež jsou poté rozhraním pro komunikaci s~okolním světem.

Toto řešení také nabízí experimentální funkci automatického naučení pravidel pro funkci celého systému, kdy
systém detekuje své vstupy a výstupy a na základě již existujících řešení vygeneruje pravidla.
Samotná manuální konfigurace je poté možná skrz nástroj Loxone Config, který zajišťuje zaslání požadované
konfigurace do miniserveru a nabízí i její lokální simulaci -- dvě takováto pravidla lze vidět na
obrázku~\ref{fig:iot-loxone-config}.

\begin{figure}%
    \centering
    \includegraphics[width=\textwidth]{figures/iot-loxone-config.png}
    \caption{Detail z~nástroje Loxone Config -- v~levé části se nachází zařízení připojené do Loxone miniserveru
    figurující jako vstupy pro samotné pravidlo chování figurující uprostřed.
    Vpravo jsou poté výstupy, pomocí kterých je rozhodnutí z~pravidla aplikováno zpět do reálného světa\protect\footnotemark.}
    \label{fig:iot-loxone-config}
    %
\end{figure}
\footnotetext{Převzato z \url{https://www.loxone.com/cscz/loxone-config-8}.}

\subsection{Domoticz}\label{subsec:domoticz}
Nástroj Domoticz je založen na otevřeném zdrojovém kódu kombinující řešení jak pro fyzické uzly, tak centrální řídící
prvek.
Jednotlivé uzly mezi s sebou a centrálním prvkem komunikují na frekvenci pomocí několika podporovaných technologií,
ať už se jedná o signál na otevřené frekvenci 433 MHz, nebo standardizovaný protokol Z-Wave.
Z hlediska automatizace domácnosti je pro tento systém zajímavá podpora internetového směrovače (serveru)
Turris\footnote{\url{https://doc.turris.cz/gadgets/domoticz}} a automatická definice pravidel na základě připojených zařízení.

\section{ESP32}\label{sec:esp32}
\textit{ESP32} je řada nízkonákladových SoC\footnote{\textit{System on Chip} je integrovaný obvod obsahující veškeré
periferie (digitální, analogové a často i rádiová rozhraní) zabudované přímo v~čipu.
Tento princip sep používá ve vestavěných systémech díky jeho nízké spotřebě.} mikrokontrolérů představená čínskou
firmou Espressif Systems.
Jakožto nástupce řady \textit{ESP8266} nabízí na jediném čipu ve standardní distribuci následující~\cite{ESP32Datasheet}:

\begin{itemize}
    \item dvoujádrový 32 bitový mikroprocesor Xtensa LX6, taktovaný na 160 či 240 MHz
    \item 520 KiB statické operační paměti
    \item Wi-Fi ve standardu 802.11 b/g/n (včetně podpory \textit{Long range} Wi-Fi~\cite{Esp32LongRangeWifi})
    \item Bluetooth v4.2 včetně nízkoodběrového režimu BLE
    \item 12 bitový ADC až s~18 kanály
    \item dva 2 bitové DAC
    \item čtyři rozhraní SPI
    \item tři rozhraní UART
    \item deset GPIO pinů pro kapacitní použití
    \item rozhraní I\textsuperscript{2}C, I\textsuperscript{2}S, Hallovu sondu, sběrnici CAN, generátory PWM a další
\end{itemize}

\begin{figure}
    \centering
    \includegraphics[width=\textwidth]{figures/esp-diagram.png}

    \caption{Diagram jednotlivých dostupných modulů na SoC ESP32 -- od jádra s~procesorem a pamětmi obsahuje čip
    moduly pro bezdrátovou komunikaci, hardwarovou podporu kryptografie, podporu pro nízkoodběrový běh i periferie
    pro externí sběrnice.}

    \label{fig:esp-diagram}
    %\todo{obrazek z https://commons.wikimedia.org/wiki/File:Espressif_ESP32_Chip_Function_Block_Diagram.svg }
\end{figure}

Důležitou periférií je modul pro WiFi a Bluetooth komunikaci, který je obsluhován druhým jádrem procesoru.
Toto chování vyžaduje podporu od běžícího operačního systému, vzhledem k~tomu, že je nutné přepínat kontext procesoru
právě pro správu připojení -- z~tohoto principu kooperace jader plyne řada bugů v~čipu, které vývojáři čipu
popsali v~dokumentu \uv{ECO and Workarounds for Bugs}~\cite{ESP32KnownBugs}.
Pro část chyb existuje alternativní způsob, jak potlačit jejich dopad na standardní běh procesoru, část
chyb byla vyřešena vydáním dalších revizí čipu ESP32.

Komunikace na WiFi protokolech využívá standardní model ISO/OSI, kdy na druhé, linkové vrstvě, modul používá MAC
adresu, která je zabudována přímo v~čipu při jeho výrobě\footnote{MAC adresa složená ze 48 bitů je na čipu
zaznamenána pomocí technologie eFuse.}.\todo{efuse}
Tato adresa je pro všechny vyrobené čipy ESP32 jedinečná a díky tomu, že je přístupná i pro uživatelskou programovou
výbavu, je možné ji používat jako unikátní identifikátor jednotlivých čipů -- této vlastnosti bude využito při návrhu
protokolu dále v~práci.

\begin{figure}
    \centering
    \subfloat[čip ESP32 integrovaný na vývojovém kitu ESP32 Devkit C\protect\footnotemark]
    {{\includegraphics[valign=t,width=.35\textwidth]{figures/esp-devkitc.jpg}}}%
    \quad%
    \subfloat[samotný čip ESP32, v plechovém pouzdru je vestavěn samotný čip i taktovací krystal, vně poté anténa pro
    bezdrátové sítě\protect\footnotemark]
    {{\includegraphics[valign=t,width=.6\textwidth]{figures/esp-chip.jpg}}}%

    \caption{Mikrokontrolér ESP32 je pro vývojové a výukové účely nejčastěji distribuován jako kompletní kit s~USB
    konektorem pro napájení a vyvedenými piny z~čipu. %
    Pro přímé aplikace je ovšem čip dostupný i ve své surové formě.}
\end{figure}

\addtocounter{footnote}{-1}
\footnotetext{Převzato z SOS electronic s.r.o. -- \url{https://www.soselectronic.cz/products/espressif/esp32-devkitc-236729}.}
\stepcounter{footnote}
\footnotetext{Převzato z Digi-Key Electronics -- \url{https://www.digikey.com/product-detail/en/espressif-systems/ESP32-WROOM-32U/1904-1026-1-ND/9381735}.}


\subsection{Měření neelektrických veličin}
\todo{Co vsechno se meri - kratky uvod do HW principu mereni?}
\blind{1}

\section{MicroPython}\label{sec:micropython}
MicroPython je derivát vysokoúrovňového skriptovacího programovacího jazyka Python určený pro běh na vestavěných
systémech a dalších aplikacích s~nízkým výpočetním výkonem.
Z~hlediska vestavěné knihovny nabízí téměř celou základní knihovnu z~původní distribuce\footnote{Podporovaná část
vestavěné knihovny původní jazyka je vývojíři specifikována na \url{https://docs.micropython.org/en/latest/library/index
.html\#micropython-libraries}.} a navíc knihovny
zodpovědné za manipulaci s~rozhraním mikropočítače, na kterém běží.
Kromě oficiálně podporovaného sestavení pro vývojový kit \uv{pyboard} správci i komunitní sestavení pro
vývojové kity založené na čipech \uv{ESP2866}, \uv{ESP32} či \uv{WiPy}.

Sestavení pro kity od společnosti ESP jsou založena na vývojovém frameworku ESP-IDF.
Ten je zástupcem operačních systémů reálného času (RTOS), tedy systémů pro které je typické časové plánování
jednotlivých úloh a kritické jejich časově přesné spuštění -- to vše založené na plánovači, který je
nedělitelnou součástí.
Framework ESP-IDF je konkrétně postaven nad operačním systémem FreeRTOS, který je de facto standardem a největším hráčem
na poli RTOS s~otevřeným zdrojovým kódem~\cite{RTOSSelection}.
Jedním z~benefitů tohoto typu systému je možnost použití programového řízení komunikačních rozhraní
(jako je SPI, I\textsuperscript{2}C nebo USART) -- tato rozhraní lze poté naimplementovat, není nutný konkrétní
hardwarový prvek.

I~přes omezenou vestavěnou knihovnu a vysokoúrovňovost tohoto jazyka jej lze použít ve světě internetu věcí --
a to i díky jeho paměťové optimalizaci.
Nespornou výhodou pro použití v~internetu věcí je i dostupnost základních knihoven pro komunikaci s~okolním světem.
MicroPython v~základu nabízí knihovnu \ic{machine} s~třídami \ic{Pin}, \ic{PWM} či \ic{ADC} --
každá z~těchto tříd reprezentuje způsob, jak komunikovat s~okolním světem pomocí vestavěných periférií
-- tato část vestavěné knihovny je ovšem závislá na konkrétní distribuci interpretu jazyka MicroPython.

Ústřední knihovnou pro komunikaci s~okolím na vyšších vrstách poskytuje balíček \ic{network}, který zpřístupňuje
třídu \ic{WLAN} -- ta je zodpovědná za práci s~modulem pro WiFi připojení a to jak v~klientském módu, tak v~módu
přístupového bodu.

% @formatter:off
\begin{code}[language=Python,caption={Ukázka práce s~periferiemi čipu pomocí vestavěných knihoven jazyka MicroPython
-- v~první části se jedná o~nastavení pinu na logickou hodnotu 1, prostřední část patří nastavení pulzně šířkové
modulace (PWM) na pinu čipu a konec je ve znamení čtení z~prvního kanálu analogově-digitálního převodníku (ADC).}]
import machine
pin = machine.Pin(14, mode=machine.Pin.OUT)
pin.value(1) # set pin 14 to logical 1

pwm = machine.PWM(pin)
pwm.duty(512) # set DCL to near half ratio

adc = machine.ADC(0)
measured = adc.read() # read value (0-1024) from ADC
\end{code}
% @formatter:on

\section{Message Queuing Telemetry Transport (MQTT)}\label{sec:mqtt}
Message Queuing Telemetry Transport (MQTT) je protokol definovaný ISO standardem~\cite{ISOMQTT} určený pro
kanálovou komunikaci zařízení mezi sebou.
Jedná se o~typ komunikace klient-server nad protokolem TCP/IP, server je dle svých vlastností nazýván
specificky jako \uv{broker}.
Klient v momentu jeho připojení vytváří sezení (\textit{session}) na brokeru, v rámci kterého má možnost si zaregistrovat
odběry jednotlivých kanálů -- jejich identifikace má tvar alfanumerických řetězců oddělených pomocí znaku \ic{/}.
Benefitem přístupu s~jasně definovaným oddělovačem je možnost použití zástupných znaků pro
zaregistrování odběru více kanálů zároveň -- této vlastnosti bude využito v~pozdější části práce pro komunikaci s~uzly.
Znak \ic{+} je použit pro zastoupení jedné úrovně kanálu, znak \ic{#} pro víceúrovňové zahrnutí -- demonstrace tohoto
principu je shrnuta v~tabulce~\ref{table:mqtt-subscribes}.

Z hlediska bezpečnosti nabízí protokol možnosti na několika úrovních -- tou základní a téměř nutnou je základní
autentizace klienta na serveru pomocí dvojice uživatelského jména a hesla.
Druhou možností je provoz protokolu MQTT nad technologií TLS/SSL, což s sebou kromě bezpečenosti přináší několik nevýhod.
Tou první jsou zvýšené nároky na výkon koncových zařízení (z hlediska této práce možný problém při použití na
uzlech ESP32) a kapacitu datové linky (šifrování tímto způsobem přináší datovou režii přenášených zpráv) -- další
nevýhodou je nutnost distribuce certifikátů na obě strany komunikace.
Alternativa k TLS/SSL existuje ve formě protokolu SMQTT~\cite{SMQTT}, který
ovšem existuje pouze ve formě návrhu a experimentální implementace, bez verze vhodné k produkčnímu nasazení.

V~následujících podkapitolách budou popsány specifické vlastnosti protokolu MQTT důležité pro další postup v~této
práci.

\subsection{Příznak zprávy \uv{retain}}\label{subsec:priznak-zpravy-retain}
Pomocí příznaku \uv{retain} může klient u brokeru zažídat o persistenci zprávy -- pro zprávu tento parametr nastaví a
broker zajistí její uložení ke konkrétnímu kanálu.
Dojde-li následně k zaregistrování odběru (jiným) klientem na tento kanál (včetně kanálů dle zástupných symbolů),
uložená zpráva je mu automaticky ihned zaslána.

Tohoto chování lze velmi dobře využít pro kanály obsahující stav kterékoliv části ze systému --
nově připojený klient pak ihned dostane zprávu o~stavu a nedochází k~časovému intervalu, kdy je sice klient
zaregistrovaný, ale teprve čeká na novou aktualizaci stavu.

\subsection{Quality of Service}\label{subsec:quality-of-service}
Quality of Service (QoS) je pro MQTT vlastnost stanovující, k~jak důslednému potvrzování zpráv by mělo mezi
brokerem a klientem docházet.
Ve své podstatě stanovuje, ke kolika potvrzení odeslané zprávy musí dojít, aby byla
zpráva prohlášena za úspěšně odeslanou.
Na obrázku~\ref{fig:mqtt-qos} jsou znázorněny směry zpráv protokolu mezi odesílatelem a příjemcem pro jednotlivé
hodnoty dostupné pro QoS:

\begin{enumerate}
    \item[\textbf{0}] U~zprávy nedochází k~potvrzování, je odeslána a je na ni zapomenuto.
    \item[\textbf{1}] Pro zprávu je zasláno od příjemce jedno potvrzení, je tedy zajištěno alespoň jedno doručení.
    \item[\textbf{2}] Kromě zpětného potvrzení je potvrzeno i samotné první zpětné potvrzení, příjemce tedy
    odesílateli potvrdí příjetí a smazání ze svého úložiště -- zpráva poté není distribuována vícenásobně.
\end{enumerate}

\begin{figure}
    \centering
    \includegraphics[width=.6\textwidth]{figures/qos.pdf}
    \caption{Tři typy QoS (Quality of Service) pro MQTT - $0$ pro zprávy bez potvrzování (doručení nejvýše jednou),
    $1$ pro jednosměrné potvrzení (doručení alespoň jednou) a
    $2$ pro obousměrné potvrzení (doručení právě jednou).}
    \label{fig:mqtt-qos}
\end{figure}

\subsection{Identifikace klienta \uv{Client ID}}\label{subsec:identifikace-klienta-client-id}
Možností klienta je zapsat si při připojení k~brokeru své \uv{Client ID}.
Jedná se o~řetězec jednoznačně identifikující konkrétního klienta -- hlavním benefitem je (v~případě podpory
persistentních sezení) je možnost zachování zaregistrovaných kanálů k~odběru v~případě odpojení a
opětovného připojení klienta a také uschování prozatím nedoručených zpráv s~QoS nastaveným na úroveň $1$ či $2$.

Klient tedy zahájí komunikaci zprávou \ic{CONNECT}, která kromě dalšího obsahuje parametry \uv{Client ID} a \uv{Clean
session} -- druhý zmíněný vynucuje vyčištění sezení (smazání odběru a čekajících zpráv).
Broker poté odpovídá pomocí zprávy \ic{CONNACK}, která obsahuje informaci o~úspěšnosti připojení a stavu sezení (zda
bylo vyčištěno či se podařilo připojit do existujícího).

\subsection{Parametr spojení \uv{Keep Alive}}\label{subsec:parametr-spojeni-keep-alive}
Parametr \uv{Keep Alive} určuje časový interval, během kterého musí klient odpovědět na zprávu \ic{PINGREQ} zprávou
\ic{PINGRESP} -- jestliže se tak nestane, spojení je ukončeno.
Toto chování je nutné kvůli nežádoucí vlastnosti protokolu TCP --
v~tomto protokolu, nad kterým je MQTT založen, může dojít k~situaci tzv. polootevřeného spojení.

Je to standardně nežádoucí stav, při kterém je jedna ze stran spojení informována o~ukončení spojení (jakoukoliv
vinou), druhá však ne.
To vede k~čekání na potvrzení odeslaných zpráv na druhé straně, která ovšem nepřichází -- MQTT spojení se poté
tváří jako otevřené, ale není tomu tak.

\subsection{\uv{Last Will} zpráva}\label{subsec:last-will-zprava}
Zpráva s~tímto příznakem je klientem nastavena při připojení k~brokeru a brokerem je použita ve chvíli, kdy dojde
k~neočekávanému odpojení klienta.
Tato zpráva \uv{poslední vůle} kromě samotného obsahu u~sebe nese i cílový kanál, QoS či \uv{retain}
příznak.
MQTT tímto nabízí možnost klientům informovat o~svém stavu odpojení autonomně bez dalšího zásahu --
\uv{Last Will} zpráva je odeslána do daného kanálu v~následujících případech:
\begin{itemize}
    \item Klient neodpoví ve smluveném intervalu \uv{Keep Alive}.
    \item Klient před ukončením spojení neodešle zprávu protokolu \ic{DISCONNECT}.
    \item Broker ukončí spojení vinou chyby samotného protokolu.
    \item Broker detekuje IO chybu nebo chybu sítě.
\end{itemize}

\begin{table}
    \centering
    \caption{Možnosti odběru zpráv v~protokolu MQTT -- protokol nabízí dva typy zástupných znaků pro zaregistrování
    odběru více kanálů naráz. Pomocí znaku \ic{+} lze docílit zahrnutí celé jedné úrovně kanálů, znak \ic{\#}
    je poté určen k neomezenému zanoření.}
    \begin{tabularx}{\textwidth}{@{}sp{5cm}r@{}}
        \toprule
        \textbf{kanál odběru} & \textbf{kanál zprávy} & \textbf{bude zpráva zahrnuta?} \\
        \midrule
        \ic{node/1}
        &
        \texttt{node/1} \newline
        \texttt{node} \newline
        \texttt{node/1/status} \newline
        \texttt{node/2}
        &
        \truemark \newline
        \falsemark \newline
        \falsemark \newline
        \falsemark
        \\

        \midrule
        \ic{node/+/status}
        &
        \texttt{node/1/status} \newline
        \texttt{node/2/status} \newline
        \texttt{node/foo/status} \newline
        \texttt{node/1/data} \newline
        \texttt{node} \newline
        \texttt{node/2}
        &
        \truemark \newline
        \truemark \newline
        \truemark \newline
        \falsemark \newline
        \falsemark \newline
        \falsemark
        \\

        \midrule
        \ic{node/\#}
        &
        \texttt{node/1} \newline
        \texttt{node/2/status} \newline
        \texttt{node/2/status/data} \newline
        \texttt{node/} \newline
        \texttt{block/}
        &
        \truemark \newline
        \truemark \newline
        \truemark \newline
        \truemark \newline
        \falsemark
        \\

        \midrule
        \ic{node/+/data/\#}
        &
        \texttt{node/1/data/value} \newline
        \texttt{node/2/data/value/degrees} \newline
        \texttt{node/1/data/value} \newline
        \texttt{node/1/status/value} \newline
        \texttt{node/} \newline
        \texttt{block/}
        &
        \truemark \newline
        \truemark \newline
        \truemark \newline
        \falsemark \newline
        \falsemark \newline
        \falsemark
        \\
        \bottomrule
    \end{tabularx}
    \label{table:mqtt-subscribes}
\end{table}
